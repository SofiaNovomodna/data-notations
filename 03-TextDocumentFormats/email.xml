<?xml version="1.0" encoding="UTF-8"?>
<email>
    <sender>
        Mailing UEK        
    </sender>
    <recipient>
        242595@student.uek.krakow.pl
    </recipient>
    <subject>
        Inauguracji 101. Roku Akademickiego Uniwersytetu Ekonomicznego w Krakowie
    </subject>
    <messagebody>
        Szanowni Państwo,
        Członkowie Społeczności
        Uniwersytetu Ekonomicznego w Krakowie,
        jeszcze raz serdecznie zapraszam do udziału w Inauguracji 101. Roku Akademickiego Uniwersytetu Ekonomicznego w Krakowie, która odbędzie się 6 października o godz. 11:00 w Hali Widowiskowo-Sportowej UEK.
        Tradycyjnie inaugurację poprzedzi Msza święta w intencji Społeczności UEK, odprawiona o godz. 8:30 w Sanktuarium św. Józefa przy ul. Rakowickiej 18.
        W programie wydarzenia znajdą się m.in. immatrykulacja studentów, jubileusz 50-lecia pracy Profesorów UEK oraz wręczenie Nagrody im. Profesora Andrzeja Malawskiego dla młodych naukowców.
        Szczególnym punktem inauguracji będzie wykład prof. dr hab. Moniki Papież pt. Transformacja energetyczna – wyzwania dla Europy po kryzysie energetycznym. Prof. dr hab. Monika Papież jest profesorem zwyczajnym nauk społecznych w Katedrze Statystyki UEK. Jej badania koncentrują się wokół ekonomii energetycznej i środowiskowej, analizy rynków towarowych i energii elektrycznej oraz wyzwań związanych z transformacją i bezpieczeństwem energetycznym. Interesuje się także zastosowaniami ekonometrii i statystyki w ekonomii i finansach. Dorobek naukowy i obszar badań Pani Profesor odpowiadają na jedne z najważniejszych wyzwań współczesności, łącząc znaczenie teoretyczne z praktycznym i społecznym wymiarem.
        Po zakończeniu części oficjalnej serdecznie zapraszam również na bankiet okolicznościowy (Foyer, Pawilon Dydaktyczno-Sportowy UEK) oraz uroczyste otwarcie laboratoriów Katedry Mikrobiologii (Pawilon H, Kampus UEK),
        Mam nadzieję, że – podobnie jak w latach ubiegłych – to wyjątkowe wydarzenie zgromadzi licznie Pracowników, Studentów i Przyjaciół naszej Uczelni.
        Z wyrazami szacunku
        dr hab. Bernard Ziębicki, prof. UEK
        Rektor
        Uniwersytetu Ekonomicznego w Krakowie
    </messagebody>
</email>